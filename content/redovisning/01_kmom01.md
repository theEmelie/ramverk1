---
---
Redovisning kmom01
=========================

##### Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.
Dom nämner väldigt mycket i PHP The Right Way varav en hel del som vi inte har lärt oss ännu. Dom nämner en del om 'gettext' som man använder för att översätta olika språk, vilket jag verkligen inte har någon koll på, men det skulle vara kul att lära sig, men det blir nog mer utanför kursens ramar. Dom nämner även mycket om databaser, vilket jag känner är en utav mina styrkor, det är något vi har hållit på med väldigt mycket och jag känner mig bekväm med. Även Error och Felmeddelanden är något vi har hållit på med en del, men jag känner att det finns mer att lära sig inom det. Tester är något vi gjorde lite utav i oophp kursen och har gjort i andra kurser, just i php känner jag mig inte jätte insatt med tester och är något jag vill lära mig mer om. Caching är inte heller något jag har något koll på, men skulle gärna vilja lära mig mer utav det. I oophp kursen gjorde vi lite med PHPDoc där vi dokumenterar våran kod, jag förstår principen med det, och hur man gör det, men jag hoppas att under kursens gång att jag faktiskt gör det också, det är väldigt händigt när man kollar tillbaka på en kod eller på någon annans kod.

##### Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?
Populäriteten av PHPs ramverk har inte ändrats mycket ifrån 2014. Laravel verkar fortfarande vara det populäraste med Symfony, CodeIgniter och Yii strax därefter. Min första källa visar en graf av vilka ramverk som trendar mest på Stack Overflow och där kan man se hur det ändrar sig varje år och just där kan vi se att Laravel har ökat väldigt mycket de senaste åren medan dom andra håller sig på en mer jämn nivå.

Källor: [best php framworks 2019](https://dzone.com/articles/best-php-frameworks-2019), [popular php framworks](https://www.phpclasses.org/blog/post/848-popular-php-frameworks.html), [top php framworks](https://raygun.com/blog/top-php-frameworks/)

##### Berätta om din syn/erfarenhet generellt kring communities och specifikt communities inom opensource och programmeringsdomänen.
Som föreläsaren nämnar i videon finns det många olika communities, och allt efter åren går så förflyttas vissa communities till ett nytt community. Jag tycker att det är bra med communitites inom programmering, vi har t.ex. GitHub och Stack Overflow. Jag har endast erfarenhet med dbwebb. Hamnar jag i ett problem när jag kodar så händer det att man googlar efter svar, och då kommer man oftast till Stack Overflow och liknande sidor, och man hittar en hel del bra svar och hjälp därifrån så jag tycker i helhet att det är bra med olika communities.

##### Vad tror du om begreppet “en ramverkslös värld” som framfördes i videon?
Jag tycker det är ganska intressant för som föreläsaren nämner är inte ramverken de som laddas ned mest, det är oftast deras bibliotek. Ramverk uppdateras hela tiden, och det kommer även nya ramverk lite då och då. Jag tror att i framtiden kommer vi inte behöva dessa ramverk, för egentligen behöver vi dom inte, språket i sig själv har så mycket att erbjuda och det kommer bara bli mer allt eftersom tiden går.

##### Hur gick det att komma igång med din redovisa-sida?
Det gick bra att komma igång med sidan, jag gick tillbaka och kollade på mina Anax sidor ifrån oophp och design och därifrån valde jag att återanvända min oophp design, ändrade några delar men det mesta är detsamma. Allt eftersom kursen håller på så kanske jag ändrar designen och förbättrar den, vi får se!

##### Några funderingar kring arbetet med din kontroller?
Allt gick bra med att använda kontrollerna, då vi gjorde arbeten med kontroller i oophp kursen så kommer man ihåg mycket utav det, och när Mikael gick igenom dom på föreläsningen så fick man sig ett uppfräschat minne.

##### Vilken är din TIL för detta kmom?
Jag har lärt mig hur man validerar ip adresser, och hur enkelt det faktiskt är pga en del inbyggda funktioner i php. Jag har sedan även lärt mig hur man kan formattera om kod till en json sträng.
